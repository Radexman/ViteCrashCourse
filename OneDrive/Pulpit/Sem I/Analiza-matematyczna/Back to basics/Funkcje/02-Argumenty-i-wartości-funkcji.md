# **Argumenty i wartości funkcji**

**Argumenty** funkcji to iksy
**Wartości** funckji to igreki

Możemy więc powiedzieć, że jeśeli mamy dany wzór funkcji to:

-   Argumenty - to liczby które podstawiamy do wzoru funkcji
-   Wartości - to liczby, które orzymujemy z podstawienia argumentów do zworu funkcji.

To co jest równie ważne, to argumenty funkcji są niepowtarzalne, natomiast wartości funkcji mogą się powtórzyć. Może być więc tak, że np. dla argumentu x = 1 oraz z = 5 funkcja przyjmuje taką samą wartość np. y = 10.

Spójrzmy na przykładowe zadania, które przybliżą nam pojęcia argumentów oraz wartości funkcji.

**Przykład 1**
Wyznacz wartość argumentu x = 2 funkcji określonej wzorem f(x) = x + 3.

Takie polecenia oznacza, że do wzoru funkcji f(x) = x + 3 musimy podstawić pod iksa liczbę 2. Otrzymamy zatem: f(2) = 2 + 3 = 5

Wyszło nam, że nasza funkcja f(x) = x + 3 dla argumentu x = 2 przyjmuje wartość y = 5.

**Przykład 2**
Dla jakiego argumentu funkcja f(x) = x + 3 przyjmuje wartość równą 7?

Tym razem mamy podaną informację, że wartość funkcji jest równa 7 i szukamy odpowiedzi na pytanie dla jakiego iksa ta wartość jest przyjmowana. Zatem musimy sprawdzić kiedy x + 3 będzie równe 7 czyli:

x + 3 = 7
x = 4

Do takich zadań możemy też podejść w inny sposób. Mówiliśmy sobie na początku przygody z funkcjami, że zapisy f(x) = x + 3 oraz y = x + 3 oznaczają dokładnie to samo. Skoro więc wartość funkcji ma być równa y = 7 to właśnie pod f(x) czy też pod y możemy podstawić tę siódemkę. Powstaje nam dokładnie praktycznie ta sama sytuacja co powyżej, tylko z odwróconą lewą i prawą stroną równania:

f(x) = x + 3
7 = x + 3
x = 4

To w jaki sposób będziemy sobie układać równania nie ma jak widać większego znaczenia, choć nieco praktyczniejszy wydaje się zapis, gdzie niewiadomą mamy po lewej stronie równaia. Tak czy inaczej w obydwu przypadkach wyszło nam, że funkcja przymuje wartość y = 7 dla argumentu x = 4.

**Przykład 3**
Wyznacz miejsce zerowe funkcji f(x) = x + 3

To jest zadanie, które bardzo często sprawia sporo problemów, bo często nie pamiętamy czy wyznaczanie miejsca zerowego polega na tym by podstawić x = 0 czy y = 0. Musimy więc zapamiętać, że miejsce zerowe to takie miejsce w którym funkcja przyjmuje wartość równą 0. A skoro to wartość ma być równa 0, to musimy sprawdzić kiedy x + 3 będzie równa 0, czyli otrzymamy następujące rówanie:

x + 3 = 0
x = -3

Funkcja ma jedno miejsce zerowe i jest ono przyjmowane dla argumentu x = -3
